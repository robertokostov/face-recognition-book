# Deepfakes

## Што се deepfakes?

Дали можеби сте виделе Обама да го нарече Трамп "тотален идиот" или пак Марк Цукенберг како се фали дека има "целосна контрола врз украдени податоци од билиони луѓе"? Доколку одговорот е "да", тогаш имате видено deepfake. Напредокот на Photoshop во 21-виот век доведе до користење облик на вештачка интелигенција наречена длабоко учење за изработка на слики од лажни настани, видеа и слично. Ова е одличен начин да глумите во вашиот омилен филм или да танцувате како професионалци. Фирмата AI детектирала 15 000 deepfake видеа онлајн во Септември 2019 и забележала дуплирање на 9 месеци. Технологијата на deepfake може да изработи доста убедливи а сосема непостоечни фиктивни слики од нула. Уште поинтересен факт е дека и гласовните пораки подлежат на deepfakes. Ваков случај се појавил во Велика Британија кога 200 000 фунти биле уплатени во Унгарска банка преку телефонски повик со користење на deepfake аудио.

## Како се прават?

Оваа технологија ги помести границите на возможното кога станува збор за манипулација со слики, видеа и глас. Самите deepfakes се појавуваат во 2017 кога Reddit корисник објавил видеа од познати личности на лажен настан. Процесот на нивната изработка се состои од неколку чекори. Најпрво се пуштаат илјадници слики од двете лица на алгоритам базиран на вештачка интелигенција(енкодер). Тој пронаоѓа и учи сличности помеѓу двете лица и ги сведува на нивните слични карактеристики, притоа компресирајќи ги самите слики. Втор алгоритам, наречен декодер, е научен да ги извлече лицата од компресираните слики. Се прави процесот на замена на лицата (кој го опишавме погоре). За да се постигне убедливо видео оваа реконструкција мора да се направи во секоја рамка. Друг начин да се направи deepfake е со користење на GAN (Generative Adversarial Network). Овој начин користи два алгоритми. Првиот е наречен генератор, кој слуша шум и го претвора во слика. Оваа слика се претвора во стрим од слики. Вториот е наречен дискриминатор, кој го прима стримот од слики. После повеќе циклуси и фидбек, генераторот почнува да произведува реалистични лица од комплетно непостоечки славни личности.

## Како да ги забележиме?

Како што напредува технологијата, нивното забележување е сè потешко и потешко. Во 2018 истражувачи откриле аномалија - лицата во deepfakes не трепкаат на нормален начин, па ова било начин да се препознае. Меѓутоа многу брзо откако било објавено истражувањето алгоритмите биле научени и на трепкање, па така се изгубил и тој начин на препознавање. Deepfakes со полош квалитет се многу поедноставни за забележување, бидејќи има грешки во движењето на усните, бојата на тенот, прамени од косата, накит, заби, чудни светли ефекти и рефлекции во ирисот.

## Дали deepfakes ќе донесат хаос?

Несомнено е дека можеме да очекуваме се повеќе deepfakes кои вознемируваат, заплашуваат и дестабилизираат одредени луѓе/организации. Главната цел на овие е да се направи zero-trust општество, во кое луѓето нема да можат да разликуваат вистина од лага. Кога вистината е компромитирана, кревањето сомнежи за одредени настани е прилично лесно. Голем број на владини организации, како и универзитети вложуваат многу во истражувања на оваа тема. Иронично, единственото решение можеби е самата вештачка интелигенција. Голем број фирми работат на детекциски системи, чија цел е да препознаат deepfake кога ќе налетаат на него.