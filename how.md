# Како?

Python и OpenCV нудат лесен начин да се креира ваква апликација. Концептот позади сето ова е да се детектираат одредени точки од лицето и да се заменат со посакуваната слика. Иако звучи едноставно, голем број фактори играат улога во овој процес (светло, структура на лицето, агол на сликата). Вистинските професионалци знаат и покрај овие фактори да манипулираат со слика или видео до тој степен да е речиси непрепознатлива самата замена. Ова ниво можеби порано ретко кој успевал да го достигне, но денес со помош на многубројните апликации и програми кои ни се на дофат можеме да ги добиеме истите резултати во со неколку копчиња на нашиот мобилен телефон или лаптоп/компјутер. Покрај тоа, можеме и сами да напишеме програма која би претставувала симулација на процесот на детекција и замена на лица. Ајде да видиме како се прави тоа.